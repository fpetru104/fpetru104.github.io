---
layout: post
title: Jak zpřístupnit Threads od Meta Platforms v Evropské unii?
subtitle: Android metoda přes VPN a Google Play Store
cover-img: 
thumbnail-img: 
share-img: 
tags: [návod, Threads, Meta, Twitter, VPN, technologie, sociální sítě]
---

Nový konkurent Twitteru Threads od Meta Platforms Marka Zuckerberga je aktuálně nedostupný pro zařízení lokalizované v Evropské unii. Po vyhledání v Google Play storu se ani nezobrazí a pokud získáte přímý odkaz, stáhnout se vám aplikaci nepodaří. Pro Apple zařízení existuje metoda, kdy si založíte americké Apple ID a Threads si klasicky stáhnete z App Storu. U zařízení s operačním systémem od Googlu tato metoda nefunguje, protože pro Play Store je stěžejní, kde se zrovna vaše zařízení nachází na základě IP adresy. Funguje metoda stáhnutí apk souboru, kterým si aplikaci nainstalujete mimo obchod Play, ale riskujete tím možné bezpečnostní hrozby pro telefon. Útočníci se bezesporu budou snažit situace využít a ke stažení nahrávat podvržené soubory se škodlivým softwarem. Proto je bezpečnější Threads instalaci Threads provést skrze VPN a nechat si Play Store myslet, že se nacházíte třeba v Kanadě, kde nová textová platforma již funguje. Výhodou je, že jakmile budete mít nainstalováno, VPN aplikaci můžete odinstalovat.

<h1>Jak tedy na to?</h1>

<b>1) Stáhnout si aplikaci TunnelBear z Google Play storu (<a href>https://play.google.com/store/apps/details?id=com.tunnelbear.android&hl=en_US</a>).</b> Je zadarmo, dá se přes ní připojit na západní servery a s free limitem 2 GB si v pořádku vystačíte.

<b>2) Po spuštění aplikace zvolte napojení na kanadský server </b> Může to být i jiný, ale Kanadu mám osobně vyzkoušenou. V telefonu musíte mít povolenou VPN, vyskočí vám dialogové okno.
   
<b>3) Poté, co se ujistíte, že jste připojení na VPN server, klikněte sem: <a href>https://play.google.com/store/apps/details?id=com.instagram.barcelona</a>.</b> Odkaz vás zavede na Play Store, kde by už mělo být aktivní tlačítko stažení.
   
<b>4) Aplikace by se měla dát stáhnout a nainstalovat.</b>
   
<b>5) Aplikaci spusťte, potvrďte registraci přes Instagram a používejte.</b> Na další pohyb po síti už VPN nebudete potřebovat. Pravděpodobně ji ale využijete při aktualizaci celé aplikace.
